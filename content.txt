শুরুতেই তোমাকে জানাই অগ্রিম অভিনন্দন। কারণ তুমি একজন গর্বিত বাংলাদেশি ওয়েব ডেভেলপার হতে চলেছ। এই ওয়েবসাইট থেকে তুমি শিখতে পারবে এইচটিএমএল, সিএসএস, জাভাস্ক্রিপ্ট প্রোগ্রামিং এবং পাবে ডেভেলপার হবার সম্পূর্ণ গাইডলাইন। সত্যিকার অর্থে তুমি যদি শুধু এইচটিএমএল ও সিএসএস শিখে ফেলো, তাহলেই তোমাকে একজন ছোটখাটো ওয়েব ডিজাইনার বলা যাবে। আর যদি এর পাশাপাশি জাভাস্ক্রিপ্ট ও শিখে ফেলতে পারো, তাহলে তোমাকে মোটামুটিমানের ওয়েব ডিজাইনারের পাশাপাশি প্রোগ্রামারও বলা যাবে। আর যদি এসবের কিছু ফ্রেমওয়ার্ক এবং লাইব্রেরী শিখে ফেলতে পারো, তাহলে তোমাকে আর পায় কে? এই ওয়েবসাইট এর কন্টেন্টগুলো যদি সময় নিয়ে সবগুলো শেষ করে ফেলতে পারো তাহলে তুমি হয়ে উঠবে ভালোমানের একজন ফুল-স্ট্যাক ওয়েব ডেভেলপার।

শুরুতেই এখানে তুমি ওয়েবসাইট এর মূল জিনিস যাকে ওয়েবসাইট এর হাড়গোড় বলা যায়, এইচটিএমএল শিখবে। এইচটিএমএল শিখতে মোটেই ৩ দিনের বেশি সময় নেওয়া উচিত না। এরপর শিখবে ওয়েবসাইট এর মেকাপ বক্স, সিএসএস শিখবে (হাড়গোড় এর উপর আবার মেকাপ!)। এতে ২ সপ্তাহের বেশি সময় লাগার কথা না। তারপর সিএসএস এর একটি জনপ্রিয় ফ্রেমওয়ার্ক, বুটস্ট্রাপ শিখে নিবে। এটা কিন্তু অনেক দামী একটা মেকাপ বক্স যা একদিনেই আয়ত্তে আনতে পারবে তুমি! এই তিনটি জিনিস শিখেই তুমি কিন্তু সুন্দর সুন্দর ওয়েবসাইট বানানো শুরু করে দিতে পারবে (মাত্র ৩ সপ্তাহের মধ্যেই!)। তারপর জাভাস্ক্রিপ্ট শিখে ওয়েবসাইটকে জীবন্ত রুপ দিতে পারবে। জাভাস্ক্রিপ্ট কিন্তু একটি প্রোগ্রামিং ল্যাঙ্গুয়েজ যা এইচটিএমএল বা সিএসএস এর থেকে কিছুটা জটিল এবং এটা শিখতে এক থেকে দেড় মাস লাগতেই পারে। তারপর রিয়্যাক্ট জাভাস্ক্রিপ্ট শিখে পরিপূর্ণ ফ্রন্ট-এন্ড ওয়েব ডিজাইনার হয়ে উঠতে পারবে। তারপর আসি ব্যাক-এন্ড এ। এই ওয়েবসাইটে তোমাকে ব্যাক-এন্ড এর জন্যে শেখানো হবে MERN (MongoDB, Express JS, React JS এবং Node JS) যা শেখার পর তুমি হয়ে উঠবে পরিপূর্ণ ফুল-স্ট্যাক ওয়েব ডেভেলপার। কিন্তু এটা ভেবো না যে এইচটিএমএল সিএসএস এর মত MERN অনেক সহজ। MERN এ নতুনদের একটু অসুবিধা হতে পারে, কিন্তু কোড বিডি তো আছেই তোমার সাথে। এবার একটা লিস্ট এর মাধ্যমে এক ঝলকে দেখে নেই তুমি কি কি শিখতে পারবে-

ডেভেলপ করতে পারবে সব রকমের ওয়েবসাইট!
চমৎকার ওয়েবসাইট ডেভেলপ করতে পারবে। কারও জন্মদিনে তাকে নাহয় একটি পার্সোনাল ওয়েবসাইটই তার জন্যে ডেভেলপ করে গিফট করে দিলে। সে ওয়েবসাইট ওপেন করেই তার জন্মদিনের শুভেচ্ছা পেয়ে গেল, ব্যাপারটা ইন্টারেস্টিং না? আবার তার একটা লাইভ ওয়েবসাইট দেখে সে চমকেও উঠতে পারে।

বন্ধুদের সাথে ভাব নিতে পারবে!
বন্ধুদের বলতে পারবে, "আমি ওয়েবসাইট বানাতে পারি! তুই পারিস?", তোমার বন্ধুরা যখন জানবে তুমি ওয়েবসাইট বানাতে পারো, তখন তোমাকে তারা স্বাভাবিকের থেকে একটু বেশিই সম্মান করবে।

কম্পোজ করতে পারবে দৃষ্টিনন্দন ইমেইল!
তোমার মেইলবক্সে যাও তো, দেখবে অনেক সুন্দর সুন্দর মেইল আছে তোমার মেইলে, কি সুন্দর কালার কম্বিনেশন, চমৎকার থিম, অসাধারণ সুন্দর বাটন (দেখলেই গুতা দিতে মন চায়) আবার আকর্ষণীয় ফন্ট দিয়ে সাজানো গুছানো মেইল! কিন্তু তুমি কাওকে মেইল করতে গেলে সাদামাটা মেইল করে বসে থাকো। তাছাড়া উপায় কি? তুমি তো পারোনা অত সুন্দর করে মেইল লিখতে। অপেক্ষা কর, আর ৩ সপ্তাহ পরে তুমিও পারবে এরকম মেইল লিখে সবাইকে চমকে দিতে!

গড়তে পারবে সুউজ্জ্বল ক্যারিয়ার!
হ্যাঁ, ফুল-স্ট্যাক ওয়েব ডেভেলপ শিখে তুমি নিজের একটি উজ্জ্বল ক্যারিয়ার গড়ে নিতে পারবে। ভবিষ্যতে বাংলাদেশে বা বিদেশে তুমি ওয়েব ডেভেলপার হিসেবে চাকরির অ্যাপ্লাই করতে পারবে অথবা ফ্রিল্যান্সিং মার্কেটপ্লেস গুলোতে কাজ করেও ফ্রিল্যান্সার ওয়েব ডেভেলপার হিসেবে ক্যারিয়ার গড়ে তুলতে পারবে।

মূলকথা তুমি একজন দক্ষ ওয়েব ডেভেলপার হয়ে দেশকে পুরো পৃথিবীর সামনে তুলে ধরতে পারো। বাংলাদেশ ডিজিটাল হচ্ছে, কিন্তু ডিজিটাল বাংলাদেশে খুব বেশি দক্ষ প্রোগ্রামার বা ডেভেলপার না থাকাটা মোটেই ডিজিটাল বাংলাদেশের জন্যে উপকারী হবেনা। তুমিও কি ডিজিটাল বাংলাদেশের অ্যানালগ নাগরিক হয়ে থাকতে চাও? নিশ্চয়ই না!